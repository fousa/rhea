[gender-en-vrouwenstudies]
title = "Gender- en vrouwenstudies"
content = "Denk je dat het feminisme dood en begraven is? Associeer je feminisme en vrouwenbeweging enkel met ‘mannenhatende manwijven’ of ‘Dolle Mina’s‘? Slaag je er niet in de naam van één feministe te noemen? Dan is deze cursus iets voor jou: via deze cursus krijg je een algemene introductie tot vrouwen- en genderstudies. Indien je een bachelor- of masterpaper wil schrijven over een onderwerp in het domein van vrouwen-/genderstudies is deze basiskennis absoluut noodzakelijk. Voorkennis is dus niet vereist.

De cursus geeft eerst een overzicht van de geschiedenis van vrouwenstudies, de relatie tot genderstudies en belicht de relatie tussen deze wetenschappelijke domeinen en de ontwikkeling van de vrouwenbeweging. Er wordt ook stilgestaan bij de internationale stand van zaken inzake vrouwenstudies aan de universiteiten en bij de impact van vrouwenstudies in de wetenschappen. Vervolgens komen de belangrijkste theoretische invalshoeken aan bod. Hier worden discussies rond de productie van ‘gender’kennis, zoals de impact van het gelijkheids- en differentiedenken, behandeld. Wat de gevolgen zijn van de verschillende theoretische invalshoeken voor de methodologische benaderingen in empirisch onderzoek, komt ook aan bod. Het tweede deel van de cursus (Tweespraak Vrouwenstudies) illustreert hoe vrouwenstudies een impact hadden/hebben op het wetenschappelijk onderzoek via de behandeling van één thema d.m.v. een reeks van voordrachten van experten. In het academiejaar 2008-2009 wordt Toegepaste economie en Bedrijfskunde feministisch bekeken vanuit een genderperspectief, met als titel: 'Bitches, Babes en Business: het bedrijfsleven door een  genderbril.'

Titularissen: [Machteld De Metsenaere](../../whoiswho/machteld-de-metsenaere) & [Gily Coene](../../whoiswho/gily-coene)

- <span>3 studiepunten in het 2de semester en 90 uren studietijd</span>
"
[gender-diversity-and-politics]
title = "Gender, diversity and politics"
content = "
Het centrale thema van dit keuzevak is hoe in Europa en op internationaal niveau omgegaan wordt met verschillen en hoe ermee omgegaan zou moeten worden. In het kader van dit thema komen vijf aspecten aan bod:

1. Het centrale begrippenkader: gender, ras, etniciteit, seksualiteit, leeftijd, (on)gelijkheid, diversiteit, multiculturalisme, intersectionalisme, …

2. De relevante politieke theorie (democratie, burgerschapsconcept, rechtvaardigheid, mensenrechten,…) evenals methodologische vraagstukken

3. De ontwikkeling en rol van instellingen, sociale bewegingen en andere sleutelactoren op Europees (EU) en internationaal (VN) niveau

4. Ontwikkelingen in beleidsbenaderingen op Europees (EU) en internationaal (VN) niveau (verschillende beleidsconcepten, -benaderingen en -instrumenten, hun evolutie, …)

5. De impact van dergelijke evoluties op de maatschappelijke positie van sociale groepen en de democratie meer in het algemeen (case studies en vergelijkende perspectieven).

Aanvangscompetenties Van de studenten wordt een basiskennis van de politieke instellingen, actoren en processen verwacht. Voorkennis met betrekking tot de gender- of diversiteitsproblematiek is niet vereist maar strekt tot aanbeveling.

Eindcompetenties De studenten verwerven inzicht in de gender- en diversiteitsproblematiek in de context van de internationale en Europese politiek. De studenten krijgen een inblik in de belangrijkste op internationaal en Europees niveau spelende thema’s met betrekking tot de gender- en diversiteitsproblematiek en maken kennis met de centrale instellingen, actoren en processen. Zij zijn in staat om de maatschappelijke invulling van kenmerken zoals geslacht, etniciteit, ras, seksualiteit of leeftijd analytisch te benaderen. Zij hebben inzicht verworven in de complexiteit van de gelijkheids- en diversiteitsproblematiek, de mate waarin groepen maatschappelijk geconstrueerd en gepositioneerd worden ten opzichte van elkaar, evenals de manier waarop verschillende vormen van diversiteit met elkaar kunnen interageren. Zij kunnen de gevolgen van deze dynamiek voor de politiek en beleid analytisch benaderen.

Werkvormen Seminarie met een paper als examen. De paper behandelt aspect vijf (zie inhoud) en is 10-15 pagina’s lang.

Noodzakelijk studiemateriaal Een reader met de verplichte literatuur en verdere literatuursuggesties wordt ter beschikking gesteld op Pointcarré. Daarnaast kiezen studenten, in overleg met de docenten, op zelfstandige basis literatuur voor de paper.

Praktische organisatie De lessen in Brussel worden gegeven in het Engels (tenzij de taalkennis van de studenten een andere regeling vereist).

Titularis: [Alison Woodward](../../whoiswho/alison-woodward) en [Gily Coene](../../whoiswho/gily-coene)

- <span>6 studiepunten in het 2de semester en 90 uren studietijd</span>
- <span>26 contacturen Hoorcollege</span>
- <span>26 contacturen Werkcollege, Oefeningen of Practica</span>
"

[sociologie-van-de-sociale-gelijkheid-en-ongelijkheid]
title = "Sociologie van de sociale gelijkheid en ongelijkheid"
content = "
De bedoeling van deze cursus is dat de studenten (1) een aantal basisbegrippen en theoretische inzichten uit de sociologie van sociale gelijkheid en ongelijkheid leren kennen en op die manier ook algemene sociologische inzichten leren toepassen; (2) kennis nemen van een aantal sociologische verklaringen van sociale ongelijkheid en deze kritisch kunnen evalueren; en (3) inzicht verwerven in een aantal actuele maatschappelijke discussies over gelijkheid en ongelijkheid.

In deze cursus worden in een eerste, meer theoretisch deel, (1) een aantal basisbegrippen en theoretische inzichten uit de sociologie van sociale gelijkheid en ongelijkheid bijgebracht en (2) een aantal sociologische verklaringen voor het voorkomen van sociale ongelijkheid met elkaar geconfronteerd. In een tweede deel worden in een aantal gastcolleges actuele maatschappelijke discussies en tendenzen over gelijkheid en ongelijkheid behandeld. In deze gastcolleges - over bv. ongelijkheid tussen mannen en vrouwen, jeugd en ongelijkheid, ongelijkheid en in cultuurparticipatie, ... - stellen onderzoekers recente onderzoeksbevindingen voor.  Meer...

Titularis: [Ignace Glorieux](../../whoiswho/ignace-glorieux)

- <span>6 studiepunten in het 2de semester en 150 uren studietijd</span>
- <span>39 contacturen Hoorcollege</span>
"

[geschiedenis-van-het-dagelijks-leven]
title = "Geschiedenis van het dagelijks leven"
content = "Deze cursus wil bijdragen tot de kennis van de sociale, economische en culturele geschiedenis van West-Europa in de laatste 500 jaar. De invalshoek die daarvoor wordt gekozen, is die van het DAGELIJKS LEVEN. Door de studenten te confronteren met de transformaties die het  dagelijks leven onderging en door de relatie te leggen met de sociale, politieke, economische  en culturele veranderingen die de West-Europese maatschappij doormaakte  tussen 1800 en 1960 (met vele excursies naar de periode ervoor), poogt de cursus duidelijk te maken dat ook de ogenschijnlijk evidente dingen des levens (bvb. consumeren, contraceptie gebruiken, televisie kijken) een geschiedenis hebben. Belangrijke maatschappelijke processen (modernisering, secularisering enz.) die vaak als "abstract" en "ver-van-mijn-bed" worden aangevoeld, krijgen daardoor een concrete invulling. De studie van de transformatie van het DAGELIJKS LEVEN wordt vanuit vier invalshoeken benaderd. Meer...

Titularis: [Patricia Van den Eeckhout](../../whoiswho/patricia-van-den-eeckhout)

- <span>6 studiepunten in het 2de semester en 150 uren studietijd</span>
- <span>26 contacturen Hoorcollege en 13 contacturen Zelfstandige of Externe Werkvorm</span>
"

[politieke-retoriek]
title = "Politieke retoriek"
content = "Centraal in dit werkcollege staan de vertogen van politici. Dat zijn doorgaans argumentatieve teksten waarin zij via een combinatie van retoriek en argumentatie een publiek proberen te overtuigen. Het doel van het werkcollege bestaat er in deze teksten op een analytische manier te benaderen. Daarbij wordt gebruik gemaakt van: 1° de inzichten van de Critical Discourse Analysis; 2° de inzichten van de pragma-dialectische methode voor de analyse van argumentatie; 3° de beleefdheidstheorie van de linguïsten Brown & Levinson. De combinatie van deze invalshoeken stelt de studenten in staat na te gaan hoe politieke vertogen inzake linguïstische keuzes en argumentatie georganiseerd zijn. Via de analyse van politieke vertogen, zowel in de les als voor de eigen paper, worden de studenten ertoe voorbereid: 1° deze vertogen op een kritische en analytische manier te benaderen, 2°  zelf aan politieke retoriek te doen, 3° aandacht te hebben voor het belang van heldere formulering en goede  argumentatie, 4° de als vanzelfsprekende "wijsheden" die politieke vertogen verkondigen in vraag te stellen  In de les en in het studiemateriaal gaat veel aandacht naar de dynamiek van "othering": de discursieve constructie van de Andere, "us" en "them", stereotypering en overhaaste veralgemeningen. Meer...

Titularis: [Patricia Van den Eeckhout](../../whoiswho/patricia-van-den-eeckhout)

- <span>6 studiepunten in het 1ste semester en 150 uren studietijd</span>
- <span>39 contacturen Werkcollege, Oefeningen of Practica</span>
"

[inleiding-tot-de-duitstalige-letterkunde]
title = "Inleiding tot de Duitstalige letterkunde"
content = "In deze cursus wordt een overzicht geboden van de belangrijke tendenzen in de Duitstalige letterkunde na 1945. Daarbij wordt ruime aandacht besteed aan het werk van bekende vrouwelijke auteurs zoals Ilse Aichinger en Ingeborg Bachmann. Bij de lectuur van Aichinger wordt bijvoorbeeld aandacht besteed aan het genderaspect van haar existentialistisch geïnspireerde maatschappijkritiek (concreet: de relatie tussen vrouwen en mannen op de fabrieksvloer ten tijde van het Wirtschaftswunder). Het leven en werk van Ingeborg Bachmann wordt gesitueerd in de context van de 2de feministische golf in het Duitse taalgebied. De cursus behandelt Bachmanns kritiek op de traditionele, economisch bepaalde man-vrouw verhoudingen, en op de verstarde, clichématige communicatie tussen mannen en vrouwen. Daarnaast komen ook gedichten en prozateksten van minder bekende schrijfsters aan bod.

Titularis: [Heidy Muller](../../whoiswho/heidy-muller)

- <span>4 studiepunten in het 1ste semester en 120 uren studietijd</span>
- <span>26 contacturen Hoorcollege</span>
"

[verklaring-van-duitstalige-letterkunde]
title = "Verklaring van Duitstalige letterkunde"
content = "In deze cursus worden belangrijke werken uit de “Weimarer Klassik” en de Romantiek gelezen. Daarbij wordt onder andere kritisch stil gestaan bij de vrouwenfiguren in het werk van schrijvers zoals Goethe en Kleist. Zo wordt het vrouwbeeld onderzocht dat blijkt uit Goethes herschrijving van de antieke figuur van Ifigeneia in “Iphigenie auf Tauris”. Bij de lectuur van “Die Marquise von O” van Kleist wordt ingegaan op de hypocriete seksuele moraal van de toenmalige hoge sociale klassen. Daarnaast wordt uitgebreid aandacht besteed aan de vele vrouwen die in de Romantiek literair actief waren. Hun werk formuleert belangrijke correcties op het vrouwbeeld van hun mannelijke collega’s. Ook hun positie in het toenmalige literaire veld wordt nader bekeken.

Titularis: [Heidy Muller](../../whoiswho/heidy-muller)

- <span>4 studiepunten in het 2de semester en 120 uren studietijd</span>
- <span>26 contacturen Hoorcollege</span>
"

[lectuur-van-wijsgerige-teksten-in-het-frans]
title = "Lectuur van wijgerige teksten in het Frans"
content = "Dit college heeft tot doel de studenten vertrouwd te maken met Franse filosofische teksten uit verschillende tradities. Het is de bedoeling hun kennis van de Franse filosofische taal te verdiepen en hen de typisch Franse filosofische redeneerwijzen te leren ontdekken. De cursus is gelijktijdig een oefening in het leren analyseren en evalueren van filosofische argumentaties.

Inhoudelijk hebben alle gelezen teksten betrekking op het thema liefde. We lezen passages uit L'être et le néant van Jean-Paul Sartre, Le temps et l'autre van Emmanuel Levinas en Le deuxième sexe van Simone de Beauvoir.

Titularis: [Else Walravens](../../whoiswho/else-walravens)

- <span>4 studiepunten in het 2de semester en 120 uren studietijd</span>
- <span>30 contacturen Werkcollege, Oefeningen of Practica</span>
"

[migratie-en-de-multiculturele-samenleving]
title = "Migratie en de multiculturele samenleving"
content = "Het doel van deze cursus is het aanreiken van theoretische en empirische inzichten over de komst van immigranten naar westerse samenlevingen. De cursus start met een schets van de trends en theorieën ten aanzien van internationale migratie. De nadruk zal liggen op theorie gestuurd onderzoek welke inzicht verschaft in de achterliggende factoren van internationale migratie.

Vervolgens zal worden ingegaan op de interactie tussen immigranten en de ontvangende samenleving. Gestart zal worden vanuit een overzicht van theorieën en onderzoek naar de integratie van (de kinderen) van migranten. Politieke debatten en de verschillende modellen van multicultureel samenleven zullen worden behandeld. Vervolgens zal de positie van migranten in een aantal maatschappelijke domeinen (zoals bijvoorbeeld onderwijs, arbeidsmarkt, interetnische contacten en taalverwerving) verder worden uitgelicht. In de cursus zal veelal voor een internationaal vergelijkend perspectief worden gekozen.

Eindcompetenties

1.	Inzicht in de trends van migratie en de gangbare concepten in de migratie- en integratiesociologische literatuur

2.	Kennis van de belangrijkste theorieën en empirische bevindingen ten aanzien van integratie van migranten in internationaal perspectief

3.	In staat zijn om empirische studies ten aanzien van immigratie en integratie te beoordelen en te plaatsen in het maatschappelijke debat

Studiemateriaal

Een set van internationale artikelen over de diverse aspecten van migratie en de multiculturele samenleving zoals behandeld in de cursus wordt ter beschikking gesteld in de vorm van een reader.
De slides bij de colleges vormen het aanvullend materiaal.

Wijze examineren Schriftelijk examen

Titularis: [Helga A.G.de Valk](../../whoiswho/helga-de-valk)

- <span>6 studiepunten in het 2de semester en 150 uren studietijd</span>
"

[sociologie-van-de-levensloop]
title = "Sociologie van de levensloop"
content = "Het levensloop perspectief richt zich op de intersectie tussen individu, sociale verandering en sociale structuur. Deze cursus geeft een beknopt overzicht van de huidige stand van zaken in levensloop onderzoek. In de cursus zullen allereerst centrale concepten zoals leeftijd, generaties en cohorten worden geïntroduceerd. Eveneens komen diverse methodologische aanpakken in levenslooponderzoek aan de orde.

Het levensloop perspectief kan worden toegepast op verschillende sociologische kernthema’s. In het tweede deel van de cursus zullen levenstrajecten in de domeinen opleiding, familie en werk aan de orde komen. Er zal aandacht zijn voor de wijze waarop individuen hun leven vormgeven in een sociale en historische context (met de nadruk op de moderne maatschappij). Bovendien zal gekeken worden naar de manier waarop transities, levenfases en trajecten verschillen tussen individuen en tussen westerse samenlevingen.

Eindcompetenties

Doel van de cursus is dat studenten 1) kennismaken met het brede domein van levensloop studies, 2) kennis verwerven van de belangrijkste concepten, theoretische approaches en methodes in levensloop onderzoek, 3) deze kennis relateren aan sociologische inzichten over de vormgeving van levenslopen in de westerse samenleving en 4) deze kennis kunnen relateren aan actuele maatschappelijke discussies rondom de levensloop.

Studiemateriaal

Artikelen met de per colleges behandelde stof worden ter beschikking gesteld in de vorm van een reader.

De slides bij de colleges vormen het aanvullend materiaal.

Wijze examineren Schriftelijk examen

Titularis: [Helga A.G.de Valk](../../whoiswho/helga-de-valk)

- <span>6 studiepunten in het 2de semester en 150 uren studietijd</span>
"

[humanistiek]
title = "Humanistiek"
content = "De theoretische humanistiek situeert zich op het kruispunt van de menswetenschappen en de praktische wijsbegeerte en omvat de interdisciplinaire studie van de mens als denkend, voelend, waarderend en handelend wezen. Specifieke aandacht gaat uit naar de zingeving, de rol van emoties en cognitie in morele oordeelsvorming, de voorwaarden tot morele praxis, concepten van rechtvaardigheid en humanisering van de samenleving. Kritische stromingen in de hedendaagse ethiek en op het klassieke humanisme zoals het feminisme, multiculturalisme, ecologisme en (post-) modernisme worden besproken tegen de achtergrond van actuele vraagstukken in verband met diversiteit, gender, migratie en globalisering. Meer…

Titularis: [Gily Coene](../../whoiswho/gily-coene)

6 studiepunten in het 1ste semester en 150 uren studietijd

- <span>26 contacturen Hoorcollege en 30 contacturen Zelfstandige of Externe Werkvorm</span>
"
